# -*- mode: mandoku-view -*-
#+TITLE: 歐陽行周文集
#+DATE: 2015-09-23 10:18:25
#+PROPERTY: JUAN 4


　　銘¶
　　　棧道銘(并序/)¶
秦之坤蜀之艮連髙夾深九州之險也隂谿窮谷萬仞
直¶下奔崖峭壁千里無土亘隔呀絶巉巉㝠㝠麋鹿無
蹊猿¶猱相望自三代而往蹄足莫之能越秦雖有心蜀
雖有情¶五萬年間夐不相接且秦之與蜀也人一其性
<pb:KR4c0056_WYG_004-1b>
物周所宜¶嗜慾無餘源教化無餘門可貿遷可親眤擘
坼地脉睽離¶物理豈造化之意乎天實凝清而成地實
凝濁而形當其¶凝也如鎔金下鑄騰雲上浮空隙有所
不周迴翔有所不<md:KR4c0056_SBCK_004-1b>¶合澄結既定窾缺生乎其中西南有
漏天天之窾缺也于¶斯有兹地地之窾缺也天地也者
將以上覆下燾含蓄萬¶靈可通必使而通者也苟有可
通而未通則聖賢代其工¶而通之故有為舟以濟川為
梯以踰山唯兹地有川不可¶以舟涉有山不可以梯級
<pb:KR4c0056_WYG_004-2a>
粤有智慮以全𤣥造立巨衡而¶舉追氏縋懸纑以下梓
人猿垂絶㝠鳥傍危岑鑿積石以¶金刀梁半空於木用
斜根玉壘旁綴青泥截斷岸以虹矯¶繞翠屏而龍踠堅
勁膠固雲横砥平總庸蜀之通塗統岐¶雍之康莊都邑
之能步山川之無脛若水决防如鴻向陽¶南之北之踵
武湯湯躋峨峨以自若臨蒼蒼而不懼繇是<md:KR4c0056_SBCK_004-2a>¶贄幣遙達
人神㑹同稽禮樂之短長量威力之汙隆可王¶者王可
公者公而吹以風或曰受琢之石長存可構之材¶無窮
<pb:KR4c0056_WYG_004-2b>
易刓代蠧斯道也未始有終嗚呼為上懷來在乎德¶為
下招德在乎義德義之道如今日則或人之言有孚其
反¶之則石雖存恐不為琢材雖多恐不為構想夫往昔
有時¶而有有時而無是用惕惕天下蚩蚩知聖賢創物
之意之¶人寡明德義固物之道之人稀敢陳兩端之要
銘諸斯道¶之左庶主德義者存今日之所履踵武湯者
荷古人之¶攸作銘曰¶
天覆地燾本亦同設大象難全或漏或缺損多益寡聖
<pb:KR4c0056_WYG_004-3a>
賢<md:KR4c0056_SBCK_004-2b>¶代工彼雖有缺與無缺同惟北曰秦惟南則蜀地缺
其間¶坤維不續斗超岸斷屹為兩區秦人路絶蜀火煙
孤天實¶不通賢斯有造鑽堅剡勁無蹊以道若川匪舟
若陸匪車¶緣危轉虚步驟交如構雖在功存亦由德項
怫劉怒從完¶以踣隋落我營自顛而植地非革勢才不
易林踣植之致¶惠怨之心勿為斯道不恒勿為斯道可
乆禮不以禮可有¶而無恭不以恭可無而有創之之意
如彼固之之物若茲¶彼知不易兹而易知勒銘道左其
<pb:KR4c0056_WYG_004-3b>
同我思¶
　　　陶器銘(并序/)¶
嘗侍論於長者儳有之曰近代之作玉杯麗則麗矣愚
以<md:KR4c0056_SBCK_004-3a>¶不如古人之為陶器長者韙之以為知言退而思其
所自多¶亦不沗伊人之譽器以利用道從易簡利用者
貴無往而¶不適易簡者取立功而匪勤今天下之至富
者土也不勞¶而成者火也夫陶掬壤以製焚蒸以凝就
其不勞因其至¶富不瑩而冰清珠晥不鍜而金固石堅
<pb:KR4c0056_WYG_004-4a>
一工致功千室以¶給&KR3572;鬲罍甗缾缶盃盂大窮儋石小
極圭撮經鼎鑊而自¶若在燀爇而莫渝滿堂絶侈靡之
譏提挈無剽殺之患其¶功則易簡也其實則利用也其
藏又保安也易簡二儀之¶理利用五行之本保安立身
之方執人之方履物之本從¶天地之理此三皇五帝所
以内户不扃外户不閉無為之<md:KR4c0056_SBCK_004-3b>¶德所由生也豈夫玉杯
之獨劣其餘孰得而儔焉則刓材¶搜璞窮山越壑礱磨
雕琢鑄鍊丹雘力盡終年之功財殫¶不訾之産量纔升
<pb:KR4c0056_WYG_004-4b>
合質忌湯火寘家得奢盈之議中懷生¶賊害之累其功
則非易簡也其實則非利用也其藏又非¶保安也悖二
儀之理違五行之本乖立身之方此夏桀商¶紂所以人
人頗邪比屋可戮亡身之禍所由生也省費鮮¶勞皆備
於物德且如彼而人賤之煩人蠧財不周於用禍¶又如
此而人貴之久矣哉世之迷也物有賤而可貴亦有¶貴
而可賤惟賢者能審之小子不幸億而有中誠背常人¶
之見故為銘以廣之銘曰<md:KR4c0056_SBCK_004-4a>¶
<pb:KR4c0056_WYG_004-5a>
黜汚易抔聖人製器易簡作程利用為貴稽諸往載函
實¶攸興裁因掬壤成假焚蒸不雘不丹不雕不刻自結
金堅¶天然冰色財無害産功匪殫力量盡洪纎用窮幽
仄物有¶千金相異我取不費為利物有積功相崇我取
不勞為工¶物有患湯忌火我取往無不可物有剽殺焚
軀我取懷藏¶不虞心存目視奢尋彼至室滿堂盈侈莫
我生省庸周用¶所賤謂何價售勤人所貴者那可貴不
貴物失其類失類¶曰昏雖隆必墜可賤不賤物得其選
<pb:KR4c0056_WYG_004-5b>
得選曰明雖幽必見¶上惟五帝下相三王實有以興亦
有以亡蚩蚩百工孰若¶我陶敬銘有器永告滔滔<md:KR4c0056_SBCK_004-4b>¶　　　有唐故銀青光祿大夫行平州别駕馬公墓銘
　　　(并序/)¶
嗚呼死也者君子曰終有唐興元二年六月二十四日
銀¶青光祿大夫行平州别駕馬公終于京師國喪英才
家亡¶令子家國不幸痛實可知公諱某字某其先京兆
扶風人¶始實趙氏累葉繼將多總戎塞下有以因居今
<pb:KR4c0056_WYG_004-6a>
為燕之名¶流曾祖某某官祖某某官父某某官公則某
官第某子也¶積奕世忠貞之慶得隂方嚴勁之氣天骨
山峻神葱玉輝¶有孝有悌閨門以和有信有義州閭以
附矛㦸韞器風雲¶馳聲燕趙多竒士公其人也用正直
奉籌畧擁旄杖節者¶尊以果斷行正令擐甲執兵者伏
前後佐全師大幕不有<md:KR4c0056_SBCK_004-5a>¶暫寧方將張翼翔雲揚鬐遊溟
大命不永大病遄及享年¶三十三秦氏醫遲顔生禍促
哀哉夫人某處某氏子二人¶長曰縱次曰緒永思之感
<pb:KR4c0056_WYG_004-6b>
至性過人以貞元十二年歲在¶某月某日大通卜宅于
京兆某鄉某里某原禮也天長地¶久堙川塹阜于何不
有乃為銘德而誌墓云¶
士比常才如瑜在岷燕趙多竒公則其人業繼忠貞識
資¶籌略器流瑚璉羽族雕鶚題輿大郡佐律雄師雖猶
枉德¶亦匪孤時南仰摶鵬更期遐颺東觀逝水忽兹永
往卜遠¶斯及窆于此岡惟宅惟安天長地長¶
　　　有唐故朝議郎行鄂州司倉㕘軍楊公墓誌銘
<pb:KR4c0056_WYG_004-7a>
　　　(并序/)<md:KR4c0056_SBCK_004-5b>¶公諱某字某其先闗右𢎞農人永嘉過江公自始遷之
祖¶若干代處於閩越曾祖某皇唐循州司馬祖某漳州
長史¶父某泉州南安縣丞公則南安第若干子長七尺
骨目瓌¶異温良節行所至自昭風神識度羣居不掩六
籍外偏好¶穰苴管子之術永泰中以耕戰之法致梁宋
軍畫用有成¶大厯元年節度使右僕射田公薦授左武
衛率府倉曹叅¶軍事在位以貞慎聞公以不仕則墜業
<pb:KR4c0056_WYG_004-7b>
躁求則背道或出¶或處聖人為中依吏部節文敬遵常
調大厯八年集授吉¶州永思縣丞興元元年集授廬州
司田叅軍貞元二年授¶鄂州司倉㕘軍累職貞慎如率
府倉曹時每罷官待集卜<md:KR4c0056_SBCK_004-6a>¶勝屏居晏如也鄂州秩滿愛
其風土亦心焉貞元十二年¶冬又合集春赴京師遇疾
於途以二月四日終於汝州龍¶興縣之逆旅時年六十
七凡入仕三十一年歴官四政祿¶非豐儉以足務雖劇
通以簡上以忠政重下以公平矚皆¶白珪無玷朱絃有
<pb:KR4c0056_WYG_004-8a>
聲嗚呼公之材之量如鐘含音如水待¶盛大小當應方
圓必答我則不衒人胡不求莫能全展光¶耀以至殞没
悲夫夫保性居業時行則行時止則止道也¶公昔於名
官之理是焉士祿農耕猶生則營若死則已亦¶道也公
昨於岐路之役是焉公存以道始亡以道終至人¶不違
道公以之周旋正决乎善始終者也夫人隴西彭氏<md:KR4c0056_SBCK_004-6b>¶戴
天之感痛以禮成長子晃次子暈季子杲伏凶之號以¶
至見血以年某月日卜葬某鄉某原禮也佳城一閉他
<pb:KR4c0056_WYG_004-8b>
時¶古邱後之人孰知邱中之德墓許有誌故為墓誌銘
庶覩¶今為古者明斯地泉下有君子焉銘曰¶
一種鱗物神則曰龍一種植物貞則曰松楊公於人彼
貞¶彼神藝術潛引温良内克名不稱實祿有負德夭桃
信美¶不能秋敷冬日可愛亦用西徂大期斯來無賢無
愚英英¶楊公與逝川俱下此脩源有形永宅東海西山
不易罔易¶
　　　大唐故輔國大將軍兼左驍衛將軍御史中丞
<pb:KR4c0056_WYG_004-9a>
　　　　馬公¶墓誌銘(并序/)<md:KR4c0056_SBCK_004-7a>¶墓有誌誌有銘誌記也銘名也名人記墓庶髙岸為谷
幽¶壤或呈情當掩者有所歸認斯馬公之墓也公諱實
字某¶其先扶風人生於幽州髙祖某官祖某官父某官
若干子¶皆以雄謀果斷稱公則第三人長八尺有羨鵰
姿鶚靈霜¶嚴壁峻樂而後笑時而後言孝弟忠信分義
節槩覩容可¶見好史學歴代英豪得失皆覈其有不正
不直辨論慷慨¶若加諸已明隂符善司馬法起家為范
<pb:KR4c0056_WYG_004-9b>
陽軍要籍本軍疑¶政畫多自出遷千夫長萬夫長三軍
兵馬使莫州近邊戎¶數為害本軍元帥請統鎮之戎逺
逃遁莫人大乂拜御史¶中丞莫州刺史俄薊州之患如
莫州移薊州薊人繼康攝<md:KR4c0056_SBCK_004-7b>¶州刺史貞元初本軍之事有
大者合議於天子自管内二¶千石已下擇賢能以公當
其選天子異其議竒其詞决所¶議答于本軍而留近侍
拜左驍衛將軍宿衛十一年長松¶在林利錐處囊森竦
頴脱鋒幹獨見天子儲而將用未有¶所當貞元十四年
<pb:KR4c0056_WYG_004-10a>
寢疾其年七月十一日終於京師常樂¶里之私第出身
從事若干年署職蒞官若干政春秋五十¶一當時俊傑
懷材抱器者無不驚呼歎息嗚呼騏驥有騰¶千騁萬之
足伏乎&KR0491;干將有剸犀截象之鋩閉乎匣將用¶未用一
朝變化為骨燕市入泉延平為知人之痛惜公其¶比
歟夫人鴈門郡田氏之女哭泣之慕痛而中<md:KR4c0056_SBCK_004-8a>¶禮子六
人男五人一先公四人在曰綬曰縝曰某曰某綬¶三
十八縝年十五其餘幼稚不言可知女二人一人先
<pb:KR4c0056_WYG_004-10b>
公一¶人在四嵗至性攀號感動飛走以其年十一月一
日卜葬¶於京兆府萬年縣洪固鄉延信里司馬村之少
陵原禮也¶其承眷長沙歐陽某執紼及墓就誌而銘曰¶
骨肉歸土賢愚共門英英馬公亦封此原大節大成平
生¶所志貞心壯氣松孤壁峙掄擇雖致材成則未岑崟
蒼翠¶俄摧忽墜脩短無涯傷如之何¶
　　　有唐君子鄭公墓誌銘(并序/)¶
貞元十一年歲次乙亥某月某日清源郡晉江縣君子
<pb:KR4c0056_WYG_004-11a>
鄭<md:KR4c0056_SBCK_004-8b>¶公年若干終於其居州閭親識逺近漣涕重吉人也
嗚呼¶杞梓植於深林人雖不知不妨其為天下之材也
珠玉碎¶於重泉人雖未玩不妨其喪天下之寳也公之
生則深林¶之材公之歿則重泉之寳不知而有未玩而
亡哀哉公諱¶晚字季實其先宅滎陽永嘉之遷逺祖自
江上更徙於閩¶今為清源晉江人曾祖某官祖某官父
某官太夫人同郡¶潁川陳氏育者三男三女公則長男
也自七八嵗則明敏¶嚴潔無復童心洎十二三則温良
<pb:KR4c0056_WYG_004-11b>
貞亮有成人之德既冠¶儀表可觀孝悌惠和侔於前哲
人望無間時譽皆歸鳳不¶近腥龍多自盤優游仁里四
十不試詹有若人之妹獲配<md:KR4c0056_SBCK_004-9a>¶於公公太夫人早世妹不
逮事則見公霜露之感蒸嘗之¶敬公尊府君近捐甘㫖
妹及同養則見公晨昏之愛縗斬¶之至奉公居閨門鄉
黨者十有五年顧詹於公善良内外¶兼得受命不永其
如命何蘭芬蕙馨或亦中敗惜哉子二¶人皆㓜公自在
日名之曰彦方彦章詹既在京師不遂撫慰¶來人有述
<pb:KR4c0056_WYG_004-12a>
實孺能號妻亦聞哀有過人禮不踰制窆取逺¶日堂殯
三年以貞元十二年某月日永厝於郡城東偏聞¶儒里
常熟湖之北原禮也妹有逺告咨予題誌既忝真懿¶實
舊知人江嶺則遐想象不昧取思芳茂為銘以寄銘曰¶
有斐季實君子之禎忠信温良自㓜而行少不改任長
更<md:KR4c0056_SBCK_004-9b>¶推誠材植逺林賢産遐壤無知無玩自生自喪骨肉
歸土¶用瘞斯原鳴呼斯永棲君子之魂¶
　
<pb:KR4c0056_WYG_004-12b>
　
　
　
　
　
　
　
　歐陽行周文集巻四¶
<md:KR4c0056_SBCK_005-1a>¶
<pb:KR4c0056_WYG_005-1a>
欽定四庫全書
　歐陽行周文集巻五¶　　　唐　歐陽詹　撰
