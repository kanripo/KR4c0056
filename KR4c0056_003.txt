# -*- mode: mandoku-view; -*-
#+TITLE: 歐陽行周文集
#+DATE: 2015-09-11 08:19:22.335861
#+PROPERTY: ID KR4c0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0374-003歐陽行周文集-卷第三.
<pb:KR4c0056_SBCK_003-1a>¶
　歐陽行周文集卷第三¶
　　雜著¶
　　　益昌行(幷序)¶
　貞元年中天子以工部郎中興元少尹吳興沈公長源牧¶
　利州其爲政五年予旅遊由于利覩人安俗阜欽所以美¶
　作詩一章利州故益昌郡也目曰益昌行詩曰¶
　驅馬至益昌倍驚風俗和耕夫壟上謠&KR0018;者途中歌處處¶
　川復原重重山與河人煙遍餘田時稼無閑坡問業一何¶
　脩太守德化加問身一何安太守恩懷多賢哉我太守在¶
　古無以過愛人甚愛子理邦如理家雲雷旣奮騰草木遂¶
<pb:KR4c0056_SBCK_003-1b>¶
　萌芽乃知良二千德足爲國華今時固精求漢帝非徒嗟¶
　四氣有靑春衆植佇楊葩期當作說霖天下同滂沲¶
　　　題華十二判官汝州宅内亭(幷序)¶
　覩居處翫好則才不才了然可知如華斯亭華豈常人歟¶
　規晝旣髙圬塓有潔媚以花草淸以竹木綺𦋺菴澹琅玕¶
　森然墻外人寰入門雲林使人心以之閒神以之遠華朝¶
　於斯夕於斯心不朗神不王其可得乎則虛廓其靈恬淡¶
　其性由才不才矣非逃名遠世方曰㝠搜賢哉華未展襟¶
　懷視於期則昭然在前矣予旣遊且尚詩以美之衆君子¶
　其以爲然亦宜相廣詩曰¶
<pb:KR4c0056_SBCK_003-2a>¶
　　高居勝景誰能有佳意幽情共可歡新栁摇門靑翡翠脩¶
　　篁浮徑碧琅玕歩兵阮籍空除屛彭澤陶潜謾掛冠只在¶
　　城隍也趨府豈如吾子道斯安¶
　　　　奉和太原鄭中丞登龍興寺閣¶
　　靑窓朱戸半天開極目凝神望㡬廻晉國頽墉生草樹皇¶
　　家瑞氣在樓臺千條水入黃河去萬㸃山從紫塞來獨恨¶
　　侍遊違長者不知高意是誰陪¶
　　　　太原和嚴長官八月十五日夜西山童子上方翫月¶
　　　　寄嚴中丞少尹¶
　　西寺碧雲端東&KR0538;白雪團年來一夜翫君在半天看素魄¶
<pb:KR4c0056_SBCK_003-2b>¶
　當懷上淸光在下寒宜裁濟江什有阻惠連歡¶
　　　覩亡友李三十觀秭歸鎭壁題詩處¶
　舊友親題壁上詩傷看緣跡不緣詞門前猶是長安道無¶
　復廻車下筆時¶
　　　題秦嶺¶
　南下斯須隔帝鄕北行一歩掩南方悠悠煙景兩邉意蜀¶
　客秦人各斷腸¶
　　　自南山却赴京師石臼嶺頭即事寄嚴僕射¶
　鳥企虵盤地半天下窺十仞到浮煙因高廻望沾恩處認¶
　得梁州落日邊¶
<pb:KR4c0056_SBCK_003-3a>¶
　　　與洪孺卿自梁州廻途中經駱谷見野果有閩中懸¶
　　壺子旣同採摘用呈之洪亦閩人¶
　靑苞未實忽離離摘得盈筐淚更垂上德同之豈無意故¶
　園山路一枝枝¶
　　　出蜀門¶
　北客今朝出蜀門翛然領得入時魂遊人莫道歸來易三¶
　不曾聞古老言¶
　　　&KR0330;晤宅聽歌¶
　服製虹霓𩯭似雲蕭郎屋裏上淸人等閑逐酒傾杯樂飛¶
　盡虹梁一夜塵¶
<pb:KR4c0056_SBCK_003-3b>¶
　　　與林藴同之蜀途次嘉陵江認得越鳥聲呈林林亦¶
　　　閩中人也¶
　正是閩中越鳥聲幾廻留聽暗沾纓傷心激念君&KR0055;淺共¶
　有離卿萬里情¶
　　　送聞上人遊嵩山¶
　二室峯峯昔願遊從雲從鶴思悠悠丹梯石磴君先去爲¶
　上靑㝠最上頭¶
　　　永安寺照上人房¶
　草席蒲團不掃塵松間石上似無人群隂欲午鐘聲動自¶
　煑溪&KR0188;養幻身¶
<pb:KR4c0056_SBCK_003-4a>¶
　　　讀周太公傳¶
　論兵去商虐講德興周道屠沽未遇時豈異玆川老¶
　　　山中老僧¶
　笑向來人話古時繩床竹杖自扶持秋&KR0055;頭冷慵將剃白¶
　黑蒼然髮到眉¶
　　　贈魯山李明府¶
　外戸通宵不閉關抱孫弄子萬家閑&KR0002;將邑號稱賢宰又¶
　是皇唐李魯山¶
　　　泉州赴上都洛湯亭留别舍弟及故人¶
　天長地濶多岐路身&KR0048;飛蓬共水萍疋馬將驅豈容易弟¶
<pb:KR4c0056_SBCK_003-4b>¶
　兄親故滿離亭¶
　　　送張驃騎邠寧行營¶
　寳馬琱弓金僕姑龍驤虎視岀皇都揚鞭莫恠輕胡虜曾¶
　在漁陽敵萬夫¶
　　　題梨嶺¶
　南北風煙即異方連峯危棧倚蒼蒼哀猿咽水偏高處誰¶
　不沾衣望故鄕¶
　　　題第五司戸侍御¶
　曾稱野鶴比群公忽作長松向府中驄馬不&KR0016;人不識泠¶
　然三尺别生風¶
<pb:KR4c0056_SBCK_003-5a>¶
　　　秋夜寄弘濟上人¶
　尚被浮名誘此身今時誰與德爲鄰遥知是夜檀溪上月¶
　照千峯爲一人¶
　　　觀送葬¶
　何事悲酸淚滿巾浮生共是北邙塵他時不見北山路死¶
　者還曾哭送人¶
　　　宿建溪中宵即事¶
　蕯藭一席眠還坐蛙噪螢飛夜未央僮僕舟人空寂寂隔¶
　簾微月入中倉¶
　　　建溪行待陳詡(予先發福州陳詡/發中路待之不得)¶
<pb:KR4c0056_SBCK_003-5b>¶
　偕行䢷得會心期先者貪前後者遲空憶麗詞能狀物每¶
　看奇異但相思¶
　　　題王明府郊亭¶
　日日郊亭啓竹扉論桑勸稼是常機山城要得牛羊下方¶
　與農人分背歸¶
　　　塞上行¶
　聞說胡兵欲利秋昨來投筆到營州驍雄巳許將軍用邊¶
　塞無勞天子憂¶
　　　廻別業留别郭中諸公¶
　千山江上背斜暉一徑中峯見所歸不信扁舟廻在晩宿¶
<pb:KR4c0056_SBCK_003-6a>¶
　雲先巳到柴扉¶
　　　九日廣陵同陳十五先軰登高懷林十二先軰¶
　客路重陽日登高寄上樓風煙今令節臺閣古雄州泛菊¶
　聊斟酒持茰&KR0180;挿頭情人共惆悵良乆不同遊¶
　　　九日廣陵登高懷邵二先軰¶
　簮茰泛菊俯平阡飮過三杯却惘然十歲此辰同醉友登¶
　高各處巳三年¶
　　　薛舍人使君觀察韓判官侍御許雨晴到所居旣霽¶
　　　先呈即事¶
　江皐昨夜雨收梅(江南夏/雨日海)寂寂衡門與釣臺西島落花随¶
<pb:KR4c0056_SBCK_003-6b>¶
　水至前山飛鳥岀雲來觀風駟馬能言駐行縣𩀱旌許蹔¶
　廻豈不偶然聊爲竹空令石逕掃莓苔¶
　　　除夜侍酒呈諸兄示舍弟¶
　莫歎明朝又一春相看堪共貴玆身悠悠寰宇同今夜𦞃¶
　下傳杯有㡬人¶
　　　元日陪早朝¶
　斗柄東廻歲又新&KR0201;旒&KR0047;靣挹來賔和光髣髴樓臺暁休¶
　氣氛氲天地春儀籥不唯丹穴鳥稱觴半是越裳人江皐¶
　腐草今何幸亦與&KR0106;星拱北辰¶
　　　題延平劒潭¶
<pb:KR4c0056_SBCK_003-7a>¶
　想象精靈欲見難通津一去水漫漫空餘昔日凌霜色長¶
　與澄潭生晝寒¶
　　　曉泊漳州營頭亭¶
　廻峯疊嶂遶亭隅散㸃煙霜勝𦘕圖曰暮華軒卷長箔太¶
　淸雲上送蓬壺¶
　　荅韓十八駑𩦸吟韓詩云駑駘誠齷齪市者何其稠¶
　力小苦難制價微良易酬渇飲一斗水飢食一束芻嘶鳴¶
　當大路志氣&KR0002;有餘騏𩦸生絶域自矜無匹儔驅牽入市¶
　門行者不爲留借問價㡬何黃金比嵩丘借問行幾何咫¶
　尺視九州飢食王山禾渇飮醴泉流問誰能爲御曠世不¶
<pb:KR4c0056_SBCK_003-7b>¶
# SB1_0707-070.png
# page missing
<pb:KR4c0056_SBCK_003-7b>¶
　花妍異無材實資手植堦墀前梗楠十圍瑰松栢百尺堅¶
　罔念棟梁功野長丘墟邊傷哉昌黎韓焉得不迍邅上帝¶
　本厚生大君方建元實將庇群甿庶此規崇軒班爾圖永¶
　安掄擇其精專君看廣厦中豈有庭前萱¶
　　　智逹上人水精念珠歌¶
　水巳淸淸中不易當其精精華極何宜更復加磨拭良工¶
　磨拭成貫珠泓澄洞澈看如無星輝月耀莫之逾駭雞照¶
　乗徒稱殊上人念佛泛眞諦一佛一珠以爲計旣指其珠¶
　當佛身亦欲殊明佛像智咨董母訪朱公得之玓瓅群奇¶
　中龍龕鷲嶺長随躬朝自守持纎掌透夜來月照紅絛空¶
<pb:KR4c0056_SBCK_003-8a>¶
　窮川極陸難爲寳孰說車渠將瑪碯連連寒溜下隂軒熒¶
　熒泫露垂秋草皎晶晶彰煌煌陸離電烻紛不常凌眸暈¶
　目生光芒我來借問脩行術數日殷勤羡玆物上人視日¶
　授微言心凈如斯即諸佛¶
　　　贈山&KR0047;嚴兵馬使(即僕射堂弟也)¶
　爲鴈爲鴻弟與兄如鵰如鶚傑連英天旋地轉煙雲黑共¶
　鼔長風六合淸¶
　歐陽行周文集卷第三¶
