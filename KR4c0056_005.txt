# -*- mode: mandoku-view -*-
#+TITLE: 歐陽行周文集
#+DATE: 2015-09-23 10:18:25
#+PROPERTY: JUAN 5


　　記¶
　　　曲江池記¶
水不注川者在藪澤則曰陂曰湖在苑囿則為池為沼
苑¶之沼囿之池力墾而成則多天然而有則寡兹池者
其天¶然歟脩原北峙迴岡旁轉圓環四匝中成窞坎窙
窌港洞¶生泉潝源東西三里而遙南北三里而近當天
<pb:KR4c0056_WYG_005-1b>
邑别卜繚¶垣未繞乃空山之濼曠野之湫然黄河作其
左壍清渭為¶其後洫襃斜右走太一前横崇山濬川鈎
結盤護不南不¶北湛然中渟西北有地平坦彌望五六
十里而無窪&KR0638;紫<md:KR4c0056_SBCK_005-1b>¶蓋凝而不散黄旗鬱以常在實陶鈞
之至造化之功沙汰¶一氣之辰財成六合之日既以磽
确外為寰宇敞無垠堮¶以居億兆又選英精内為區域
束以襟帶用宅君長若人¶斯生支體具矣有心以繫其
神焉若堂斯考廊廡設矣有¶室以處其尊焉彼如紫蓋
<pb:KR4c0056_WYG_005-2a>
黄旗之氣豈陶鈞造化者用宅¶君長英精之所耶夫物
苟相表裏製必同象泄夫外則廓¶以靈海導夫内則融
乎此湫歴代帝王未得而有豈降巢¶宅土之後聯綿千
百之代建卜都邑不欲合夫天意而居¶乎將天意尚同
其根深蔕固可與終畢者而命處乎故於¶有隋兆我皇
唐之存孕逮其季主營之以湏焉揆北辰以<md:KR4c0056_SBCK_005-2a>¶正方度南
端而製極墉隍劃趾鈎陳定位地迴帝室湫成¶厥池既
由我署纔成伊去真主巍巍龍盤虎踞爰自中而¶軌物
<pb:KR4c0056_WYG_005-2b>
取諸象以正名字曰曲江儀形也觀夫妙用在人豐¶功
及物則總天府之津液疏皇居之墊隘潢汙入其洞澈¶
銷涎□以下澄汙廅隨其佳氣蕩鬱攸而上滅萬户無
重¶膇之患千門就爽塏之致其流惡含和厚生蠲疾有
如此¶者皎晶如練清明若空俯睇冲融得渭北之飛鴈
斜窺澹¶泞見終南之片石珍木周庇竒華中縟重樓夭
矯以縈映¶危榭巉嵒以輝燭芬芳䕃滲滉瀁電烻凝煙
吐靄泛羽遊¶鱗斐郁郁以閑麗謐徽徽而清肅其涵虚
<pb:KR4c0056_WYG_005-3a>
抱景氣象澄鮮<md:KR4c0056_SBCK_005-2b>¶有如此者皇皇后辟振振都人遇佳辰
於令月就妙賞乎¶勝趣九重繡轂翼六龍而畢降千門
錦帳同五侯以偕至¶泛菊則因髙乎斷岸祓禊則就潔
乎芳沚戲舟載酒或在¶中流清芬入襟沉昏以滌寒光
炫目貞白以生絲竹駢羅¶緹綺交錯五色結章於下地
八音成文於上空砰輷沸渭¶神仙奏鈞天於赤水黤藹
敷俞天人曳雲霓於𤣥都其洗¶慮延歡俾人怡懌有如
此者至若嬉遊以節宴賞有經則¶纎埃不動微波以寧
<pb:KR4c0056_WYG_005-3b>
熒熒渟渟瑞現祥形其或淫湎以情¶泛覽無斁則飄風
暴振洪濤噴射崩騰駱驛妖生禍覿其¶棲神育靈與善
懲惡有如此者小子幸因受遣觀光上國<md:KR4c0056_SBCK_005-3a>¶身不佞而自
棄日無名以多暇詢竒覽物得之於斯矚太¶始之𤣥造
訪前跡於碩老天生地成之理識之於性情物¶義人事
之端徴之於耳目夫流惡含和厚生蠲疾則去隂¶之慝
輔陽之德也涵虚抱景氣象澄鮮則藻飾神州芳榮¶帝
宇也延歡滌慮俾人怡悦則致民樂土而安其志也棲
<pb:KR4c0056_WYG_005-4a>
神育靈興善懲惡則俗知所勸而重其敎也號惟天邑
非¶可謬創一山一水拳石草樹皆有所謂兹池者其有
謂之¶雄焉意我皇唐湏有此地以居之有此地湏有此
池以¶毗之右至仁之亭毒贊無言之化育至矣哉以其
廣狹而¶方於大則小矣以其淵洞而諭夫深則淺矣而
有功如彼<md:KR4c0056_SBCK_005-3b>¶有德若此代之君子蓋有知之而不述今民
無德而稱焉¶輙粗陳其旨刋諸片石庶元元荷日用之
力也貞元五年¶嵗在己巳夏五月十有五日記
<pb:KR4c0056_WYG_005-4b>
　　　太學張博士講禮記記¶
説釋典籍謂之講講之為言耩也如農之耕田疇馬田
疇¶將植而求實雖耕矣必溝分其畦壟嘉穀由是乎生
典籍¶將肄以求明雖習矣必講窮其旨趣儒術由是乎
成我國¶庠春享先師後更月命太學博士清河張公講
禮記成儒¶術也聖祖三刋經九公通其六精於五而禮
記在乎其中¶禮也者御人之大故首于羣籍而講之束
脩既行筵肆乃<md:KR4c0056_SBCK_005-4a>¶設公就几北坐南面直講抗牘南坐北
<pb:KR4c0056_WYG_005-5a>
面大司成端委居¶於東小司成率屬列於西國子師長
序公侯子孫自其館¶太學師長序鄉大夫子孫自其館
四門師長序八方俊造¶自其館廣文師長序天下秀彦
自其館其餘法家墨家書¶家算家輟業以從亦自其館
没堦雲來即集鱗居攅弁如星連¶襟成帷公先申有禮
之本次陳用禮之要正三代損益得¶失定百家疏義長
短鎔乎作者之意注乎學者之耳河傾¶于懸風落于天
清冷灑蕩幽逺無泥所昧鏡徹於靈臺所¶凝冰釋於心
<pb:KR4c0056_WYG_005-5b>
泉後一日聞于朝百司達官造者半後一日¶聞于都九
域知名造者半皆尋聲得器虚來實歸予職在<md:KR4c0056_SBCK_005-4b>¶下庠亦
掌有教道不足訓領徒從公惟始洎終覩公之美¶敬書
盛事記諸屋壁拜列當時執簡摳衣者於左偏貞元¶十
四年五月二十七日記¶
　　　福州南澗寺上方石像記¶
萬物闐闐各由襲㳂無襲無㳂而忽以然苟非妖怪實
為¶珍慶斯石像者其珍慶歟始孕靈韞質兆朕未見則
<pb:KR4c0056_WYG_005-6a>
峨峨¶巨石巖峭山立鎮郡城之前阜壓蓮宫之上界海
若鞭而¶莫動天時泐而終固皇唐天寳八年五月六日
清晝忽騰¶雲旁涌驟雨來集驚飈環駭軯訇杳㝠雄雄
者雷騞然中¶震迸火噴野大聲殷空岑嶺□跜潭洞簸
蕩湏臾風雨散<md:KR4c0056_SBCK_005-5a>¶雲雷收項劈輪囷斬焉中闢南委地以
柹落北干霄而碣¶樹不上不下不西不東亭亭厥心隠
出真像三十二相具¶八十種好備列侍環衛品覺有序
莊嚴供養文物咸秩端¶然慈面儼矣儀形似倚雪山而
<pb:KR4c0056_WYG_005-6b>
授法如開月殿以趺坐異¶矣哉不曰博聞乎未聆於既
往不曰多智乎罔測其所來¶且物之堅莫堅於石况髙
原廣袤又羣石之傑一朝瓜剖¶中有雕琢其為造石之
初致有相而外封乎其為有石之¶後入無間以内攻乎
意不可以人事徴請試以神化察巍¶巍釋氏發輝道精
其身既傾其神不生等二儀以通變齊¶四大而有力教
於時有所頽靡人於教有所忸怩則為不<md:KR4c0056_SBCK_005-5b>¶可思議以煦
以吹故示此無跡之跡難然之然俾知我存¶入我之門
<pb:KR4c0056_WYG_005-7a>
經曰千百億化身蓋隨感而應兹身者則百億¶之一焉
昔諸佛報見皆託於有命有命則有生有生則有¶滅曷
若因其不朽之物馮乎不動之基形既長存法亦隨¶是
與夫為童男而出世假長者以來化𤣥𤣥之徼則雖一¶
永永之利則不侔可以禮足而悔罪寄影以安樂予則
求¶福不回者焚香跪仰或從釋子之後故於巉巉之餘
仞聊¶書其所由來貞元六年七月十五日記¶
　　　右街副使㕔壁記
<pb:KR4c0056_WYG_005-7b>
使有副副之言繼也其一繼之輔也所以繼其或缺而
又<md:KR4c0056_SBCK_005-6a>¶輔其違焉其亦總使之務歟皇街使之副其職大矣
天子¶外有六合故内闢六街以達之彼為庭除此為堂
室靜諸¶外必先諸内乃置使以清之我唐新典也蓋以
警正天衢¶糾逖王慝傾環游式遏之卒專扞掫徼循之
令夫京師豪¶傑英俊之都㑹蠻夷戎狄之來萃排輪重
足馮衆多撓我¶防則户伊動必由我察則目伊瑕必見
繇是九城之中乘¶避貴負敬長金玉可拾遺則猶土㓜
<pb:KR4c0056_WYG_005-8a>
弱可欺遇則如傷出¶門若有賓讓路若有神雲興烏合
而無暴自東自西以咸¶萃憧憧焉斯焉而能在其中悖
悖焉斯焉而謹在其中六¶合澄晏六街源之則街使之
功副使攸同也貞元八年上<md:KR4c0056_SBCK_005-6b>¶以元舅兵部尚書大金吾
濮陽公兼右街使俾訪忠良以¶自佐濮陽公先以節行
選次以材能擇加之以更歴因之¶以故舊得建州别駕
前白衣奉御髙陽許公以聞上素知¶公名即日召見敷
對器實有符曩聲當鍚紫綬金章於殿¶庭而允其請濮
<pb:KR4c0056_WYG_005-8b>
陽公本官用視兹佐得人街之政悉以相¶付公靜而敏
清而貞堅鑰禁樞深鋤事根不誡而部伍增¶肅不按而
逵陌倍理日出作日入息三條四出風恬月靜¶職斯有
述公此無作遷蘄州别駕副使如故旌其勞且藉¶能也
夫跡以行生言由事覩公釐斯署之績得國家建斯¶署
之義遂書其義昭其績為公㕔之壁記云其或接公之<md:KR4c0056_SBCK_005-7a>¶武踐茲位者任是既重德亦無輕列公之左雖百氏可
也¶貞元十一年五月記
<pb:KR4c0056_WYG_005-9a>
　　　泉州北樓記¶
釋名曰樓瞜也謂其髙明覿逺瞜瞜然也建於第宅則
以¶閲園林有媚樹於雉堞則以警冦盜不虞故墨子曰
城三¶十步一坐候樓百步一立候樓兹樓者蓋此郡北
墉之立¶候樓也卜築之始微而具之袤不倍常廣唯再
尋製造日¶逺土木力殆左騫右陊上露下圮有年數矣
邦牧安定席¶公貞元七年下車至九年目之三祀重民
力而未形言是¶年暮秋嵗豐農隙有司率常典告有事
<pb:KR4c0056_WYG_005-9b>
于土功公曰斯郡<md:KR4c0056_SBCK_005-7b>¶之南極也元后帝鄉實在於北詩不
云乎心乎愛矣遐不¶謂矣欲因戀主向方瞻矚惟北有
樓半傾半摧日夜闕登¶陴擊柝之所風雨憂折榱復隍
之患政因時令爾其營之¶俾有布席跪立之地間更人
防卒之蒞事予將時躋展北面¶拱辰之心焉受命者感
公之意如公之意野人羣庶感公¶之誠如公之誠川朝
子來坯崩易蠧趾有餘而不剗基墌¶自延材有長而不
剪棟宇自崇既&KR0034;庀徒未晦成功倚層¶霄於軒檻納千
<pb:KR4c0056_WYG_005-10a>
里乎牕牖如鱗之廨署若岸之軍壁得之¶之狀若連山
之有重巒長江之蹙洪濤氣勢繇是以雄焉¶公每子牟
情來莊舄思生俯仰於斯徘徊於斯夫完城壯<md:KR4c0056_SBCK_005-8a>¶邑有邦
之本也戀闕愛君為臣之節也善矣哉公廣兹樓¶也逺
得有邦之本大有為臣之節執邦之本曰公謹臣之¶節
曰忠唯公與忠公斯昭矣小子家在委巷多聞輿頌藝¶
忝儒術每侍公居上志下衷兩獲而達敬書其事為之
記¶以獻至若眺四維之雲物臨萬井之煙景遐象佳致
<pb:KR4c0056_WYG_005-10b>
眸莫¶勝觀非公有樓之素故不之載貞元九年秋九月
三十日¶獻¶
　　　泉州六曹新都堂記¶
貞元八年刺史安定席公為邦之二祀冬造六曹之都
堂¶公表微而慮逺也天子建六官紀綱天下分刺史六
司用<md:KR4c0056_SBCK_005-8b>¶經緯封中猶天之有四時而人之有四肢一時不
若則嵗¶罔成功一肢不和則體莫全用公以六司之掾
如股肱思¶安之與身之安也火流定中將坯城郭親覽
<pb:KR4c0056_WYG_005-11a>
廨宇首視斯¶署既隤而隘非凝神揆務之所日撫人民
不則有國營宫¶室是亦為政乃量羡府以度用指斯宇
而命易又曰處湫¶居卑非智也煩人蠧財非仁也吾欲
全仁而就智藏事者¶志之有司於是審基趾程廣袤山
節藻棁僣也削而不取¶上階茅櫩逼也革而是捐非約
非豐允執厥中然後計具¶材量日力山木則詶之如市
人功則税之若時物樂民願¶未旬而畢飛梁三道而通
負連楣六接以都豁陽軒遐引<md:KR4c0056_SBCK_005-9a>¶隂室旁啟挹以重屏翼
<pb:KR4c0056_WYG_005-11b>
以迴廊䁆黔黔以秘邃屹崇崇而¶宏敞夏處其達則炎
天以凉冬居其隩則凄風以温足以¶寧肌靜心釐厥職
者也夫哲人有作不唯利身在利人不¶唯利今在利後
相斯堂者公侯卿士禮隔殊品公不之降也¶斯不亦利
人不唯利於身歟堅壯固護存延千祀人不之¶逮也斯
不亦利後不唯利於今歟覩斯堂見公之意時某¶處某
乙為司功某處某乙司户司倉司法司兵司田皆外¶莊
内融懷材抱忠無囘邪以莅下有謇諤以承上當時之
<pb:KR4c0056_WYG_005-12a>
彦¶也請列於記左庶後之君子覩名訪德知夫是日堂
有人¶焉建堂之明年記<md:KR4c0056_SBCK_005-9b>¶　　　二公亭記泉州¶
勝屋曰亭優為之名也古者創棟宇纔禦風雨從時適
體¶未盡其要則夏寢冬室春由秋户寒暑酷受不能自
滅降¶及中古乃有樓觀臺榭異於平居所以便春夏而
陶湮鬱¶也樓則重構功用倍也觀亦再成勤勞厚也臺
煩版築榭¶加欄檻暢耳目達神氣就則就矣量其材力
<pb:KR4c0056_WYG_005-12b>
實猶有蠧近代¶襲古增妙者更作為亭亭也者藉之於
人則與樓觀臺榭¶同製之於人則與樓觀臺榭殊無重
構再成之靡費如版¶築欄檻之可處事約而用博賢人
君子多建之其建之皆¶選於勝境今年暮春月邦牧安
定席公别駕置同正員前<md:KR4c0056_SBCK_005-10a>¶相國天水姜公念兹邦川逼
溟渤山連蒼梧炎氛時迴濕¶雲多來又日臨胃次斗建
辰位和氣將徂畏景方至月令¶云可以升山陵可以居
髙明蓋謂是月况地理卑庳而不¶擇爽塏以蕩夫汚廅
<pb:KR4c0056_WYG_005-13a>
乎因問風俗相原隰郭東里所共得竒¶阜髙不至崇卑
不至夷形勢廣袤四隅若一含之以澄湖¶萬頃挹之以
危峯千嶺㸃圓水之心當奔崖之前如鏡之¶鈿狀鼇之
首二公止旌輿以迴睇假漁舟而上陟幕煙茵¶草翫懌
移日心眸意籌有建亭之算而未之言也二公既¶迴邑
人踵公遊於斯者如市登中隆觀媚麗前來後至異¶口
同詞曰漢帝不曰百姓安其田里而無愁怨之聲者其<md:KR4c0056_SBCK_005-10b>¶由良二千石乎是謂政平敎成使俗泰而民以寧者也
<pb:KR4c0056_WYG_005-13b>
虞¶書不曰股肱良哉庶事康哉是謂翼帝藩皇調隂序
陽使¶物阜而民以昌者也席公今日之化育吾徒是以
寧姜公¶昔嵗之弼諧吾徒是以昌且以之寧又以之昌
愷悌君子¶也詩云愷悌君子民之父母二公者真吾父
母矣茲阜二¶公攸選尚而加愛物務休訟簡必復斯至
上露下蕪忍令父¶母憩之乎遂偕發為公就亭之功如
牆而前陳誠於縣尹縣¶尹允其請而為之辨方經蹠等
周環當上頂誡奢訓簡以¶授子來於是家有餘力圃有
<pb:KR4c0056_WYG_005-14a>
餘才或掬一抔土焉或剪一¶枝材焉一心百身蜂還蟻
往榛莽可去以自薙瓦甓無脛<md:KR4c0056_SBCK_005-11a>¶而奔萃一之日斤斧之
功畢二之日圬&KR0008;之傭息再晨而¶成二公莫知層梁亘
以中豁飛甍翼而四翥東南西北方¶不殊致糊白墳以
呈素雘頳壤而垂繪通以虹橋綴以綺¶樹華而非侈儉
而不陋煙水交浮巖巒疊迴精舍奉其旁¶達都城企其
遐際容影光彩搖漪入瀾指朱軒於潭底閲¶雲岑乎波
裏爌潢油演如飛若動又釣人飄颻於左右游¶禽出没
<pb:KR4c0056_WYG_005-14b>
乎前後一眄一睞千趣萬態税息之者若在蓬壺¶方丈
之上二公重清曠於舊賞納𠂻懇乎羣庶尋幽探異¶常
於斯勞賓祖客常於斯加以平疇間闢通途在下可以¶
觀耕耨可以採謳謠作一亭而衆美具噫天造茲阜其
固<md:KR4c0056_SBCK_005-11b>¶與人為亭歟不然何不逺郛郭而博敞詭秀之若此
非常¶之地意待非常之人故越千萬祀而至二公方覿
也邑人¶想之復言曰事無隱義物有正名地為二公而
見亭從二¶公而建斯亭也可署曰二公亭雖芻蕘之云
<pb:KR4c0056_WYG_005-15a>
其實有謂二¶公不忽遂以為號小子藝忝於文曾觀光
上國去之日歴¶越遊呉歸之辰踰荆泛漢㑹稽之蘭亭
姑蘇之華亭襄陽¶峴首豫章湖中皆古今稱為佳境或
棟宇猶在或基趾未¶没山川物象遍得而覽方之於此
逺有慙德懿哉二公智¶周德厚卜地如此感民若彼某
非飾説入吾邑者升吾亭¶者知之古之製器物造宫室
或有銘頌以昭其義斯亭也<md:KR4c0056_SBCK_005-12a>¶豈無斆古而為之章句者
小子薄劣不敢議其事粗述其¶旨姑為之記兼借二公
<pb:KR4c0056_WYG_005-15b>
之名於記左以為邦榮在位元寮¶亦以次序從公而列
貞元九年三月二十五日記¶
　　　同州韓城縣西尉㕔記¶
説文曰尉畏也亦慰也主也故字從尸示寸寸者寸量
禮¶度以敬上示者示陳敎令以諭下尸者典職司以居
位敬¶上所謂畏諭下所謂慰居位所謂主全茲三者以
莅王爵¶則仕義周是以古之人嘉用尉字為官號陶唐
有太尉周¶有軍尉秦亦有太尉輿尉東南尉洎漢則復
<pb:KR4c0056_WYG_005-16a>
命縣掾曰尉¶自是以名至於我唐無或易所命善也我
唐極天啟宇窮<md:KR4c0056_SBCK_005-12b>¶地闢土列縣出于五千分為七等第一
曰赤次赤曰畿次畿¶曰望次望曰𦂳次𦂳曰上次上曰
中次中曰下赤縣僅二¶十萬年為之最畿縣僅於百渭
南為之最望縣出于伯鄭¶縣為之最𦂳縣出於百夏陽
為之最上縣僅三伯韓城為¶之最上之最次於𦂳之最
非最之𦂳無與焉𦂳之最次於望之最非望之最無與
焉望之最次於畿之最非最之¶畿無與焉畿之最次於
<pb:KR4c0056_WYG_005-16b>
赤之最非最之赤無與焉最之縣¶長於餘縣如麟鳳五
靈之長於羣靈也數長不數類則韓¶城之稱與萬年渭
南鄭縣夏陽竝自𦂳而上簿尉皆再命¶三命已往而授
資歴至之而至也上縣而下則自解褐授¶韓城既上縣
之最簿尉解褐之貴者唯三員伺其闕非年<md:KR4c0056_SBCK_005-13a>¶年之有或
一員之闕天下皆知之授之日亦皆知之曰某¶人授韓
城尉是其人則頌非其人則誹雖一命之官其為¶人尚
也如此則主司慎擇才地精美縣亦有六曹尉二人¶一
<pb:KR4c0056_WYG_005-17a>
判功户倉其署曰東㕔一判兵法士其署曰西㕔茲㕔¶
兵法士之㕔也根之州則司兵司法司士盡在形之國
即¶兵部刑部工部盡在兵主武法主刑士主工今武未
大威¶務尚繁刑未大措訟尚生工與人興無時休州縣
司或雙曹六¶人分其職國則部屬僚八九十人分其職
一人理六人八¶九十人之理雖大小有異而揆緒不殊
不殊其緒不殊其官官不易¶能至於易者則人無敢易
之人無敢易之則國必重之國<md:KR4c0056_SBCK_005-13b>¶重之則踐洪鈞大柄所
<pb:KR4c0056_WYG_005-17b>
由乎此也貞元十五年春余友人¶滎陽鄭伯義授焉鄭
自上葉聲名為天下聞鄭以經明登¶科又三舉進士屈
於命詞學亦流輩推内行第一其受命¶之年五月余詣
焉十月又詣焉見東㕔有記西㕔無記因¶請書其姓氏
序於左其或先於鄭芳馨猶在者亦得之至¶於鄭繫於
鄭皆繫若譜土壤廣狹物産有無尉非得主不敢僣序¶
十月十五日記¶
　歐陽行周文集巻五<md:KR4c0056_SBCK_005-14a>¶<md:KR4c0056_SBCK_006-1a>¶
<pb:KR4c0056_WYG_006-1a>
欽定四庫全書
　歐陽行周文集巻六¶　　　唐　歐陽詹　撰
