# -*- mode: mandoku-view; -*-
#+TITLE: 歐陽行周文集
#+DATE: 2015-09-11 08:19:22.255232
#+PROPERTY: ID KR4c0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0374-001歐陽行周文集-卷第一.
<pb:KR4c0056_SBCK_001-1a>¶
　歐陽行周文集卷之一¶
　　賦¶
　　　岀門賦¶
　岀門辭家也人有志而斯逞予紛然而遠遊别天性之至¶
　慈去人情之好仇嚴訓誡予以勿乆指蒲栁以傷秋弱室¶
　咨予以遄歸目女蘿而起愁心眷眷以纒綿淚浪浪而共¶
　流惕懷安以敗名曾何可以少留於是驅忠信以爲車執¶
　藝業以爲贄越三江踰五嶺望堯旌而求試庶亦呈功取¶
　爵建德&KR0045;名𫉬甘㫖而報勤光晝錦以廻衡如弧斯張如¶
　鳥斯征射百歩而期中飛三年而必鳴&KR2976;飃天寒崢嶸歳¶
<pb:KR4c0056_SBCK_001-1b>¶
　晚鵲聮翩以不定蓬悠&KR0045;而自轉逮前程之尚遙顧所離¶
　而日遠事紛拏以爭拔情交戾而不和退藩籬則弱羽戀¶
　於雲路激龍門則纎鱗限乎尺波身違日日之晨昏戀悽¶
　悽而莫遣親益年年之羸老思搖搖而&KR0002;何慜靈輙於困¶
　窮舉兾缺於壟畆一仁聲之永大一孝德之玆乆伊錫𩔖¶
　以拯窮豈今無而昔有爾乃循否泰以俟命黙風塵以愴¶
　艱苟䟽溟以納流願覆簣以成山路實多岐絲無定色任¶
　玄黃之濡染信疆理之南北管因媒而解&KR0350;越自遇而升¶
　車虞先榮而後悴姜始卷而終舒傷哉數子之稅駕吾未¶
　知其所如¶
<pb:KR4c0056_SBCK_001-2a>¶
　　　石韞玉賦(淸潤積中光華外發)¶
　荆山之石&KR0006;玉在其中和氏未異&KR0006;追師不攻内抱貞明¶
　蓄珪璋而自異外封磽确與砮礪而攸同紛爾千峯塊然¶
　一石石居山而有𩔖玉處胎而無跡昭彰奇彩象鸞鏡之¶
　猶埋特逹英姿狀蠙珠之未拆齊草木之偕賤疊泥沙而¶
　共積瓌材則韞精氣時&KR0045;結白虹於林薄浮淸氣於巖岡¶
　多見巳形空知六瑞之貴罕窮未朕誰分十仞之光混瘞¶
　嵌巖沈蒙蘙薈同夫有智懷其有以若無侔彼不爭守厥¶
　屯而俟泰明其内晦其外將藏器以待知不干物以招害¶
　原夫石則稱堅而可轉玉則受琢而凝淸日遇良工一則¶
<pb:KR4c0056_SBCK_001-2b>¶
　有順而無固時惟哲后一則無脛而前呈我唐文武建元¶
　成康紹㣧𫉬王母之玉琯致淮夷之琛賮向華池而効色¶
　從溫樹以流潤伊抱璞之未聞亦梯山之自進佳𥹭糅粃¶
　黃金在沙必簸糠而颺礫兾取實以除華彫琢儻行輝章¶
　希發願同三獻之納庶免再來之刖¶
　　　廻鸞賦¶
　夫何䧏一人&KR0006;將凝帖乎萬方神其精而傑其質&KR0006;赫赫¶
　魏魏以昻昻應千年之寳歷承八聖之重光道爲紀德爲¶
　綱仁爲宅義爲防化悠悠而蕩蕩風習習以洋洋沐雨露¶
　以蕃昌燭日月以皆康癸亥之歳大皥司政乃作幸于西¶
<pb:KR4c0056_SBCK_001-3a>¶
　順上帝之令將行曰相彼元元以哲后爲父母視淫君猶¶
　芻狗予其在德則夷狄皆予之子也伊重關撃拆虞誰而¶
　守乎予其不淑則骨肉實予讎敵也雖金城湯池於予何¶
　有乎四門大開七&KR0230;停驚颺凛凓以風淸寂澄凝而月靜¶
　于時厥有頑民從愚至逆假鴻恩以出入弄神器於間𨻶¶
　於是天忿地怒人慘神惻積憤氣以交衝疊寃心以濳逼¶
　災變流演妖氛充塞山河列以長晦日月在而無色明則¶
　士庶幽則靈祇豚魚有識草木無知企喁喁以嗷嗷望我¶
　后之來儀如孺子之憶慈親焉如涸鱗之念長津焉如枯¶
　苗之待膏雨焉如籠鳥之仰林莽焉旣而文物無荒聲明¶
<pb:KR4c0056_SBCK_001-3b>¶
　有素木葉猶飛金風未暮聖澤西浹天顏東顧廻旂旗整¶
　鑾輅雨師啓途風伯前驅豐𨺚布令烈缺行誅神㓛莫仇¶
　天力誰虞櫛&KR0813;紛於瀴溟駢駱驛乎虛無洗地軸拂天衢¶
　殱有罪福無&KR0499;雰霾掃蕩於寰區塵埃滌濯乎皇都元兇¶
　不戮而淪痛品物未覲而遙蘇爾其靈物旣光乘輿乃從¶
　雲車煙馭春心日容鬱霏霏以葳㽔輝熠熠以嚴顒祥風¶
　&KR2078;&KR2078;以淫淫瑞色靉靉而溶溶&KR0293;籠焉虹霓之縈儀鳯髣¶
　髴焉江霧之送遊龍若夷&KR0002;夏乃愚乃賢振振騈駢殷殷¶
　闐闐巷如流以湯湯野&KR0002;草而芊芊雲浮巨嶽水集洪川¶
　至喜翻悲含淚而前曰自沐玄化&KR0115;&KR0115;綿綿如載于天如¶
<pb:KR4c0056_SBCK_001-4a>¶
　飮于泉卒歳永年皆調自然異曰殷憂方昭厥由歸歟歸¶
　歟人待其居是日也皇帝乃闢金門升紫宮宣睿㫖奨天¶
　𠂻熈乎&KR0002;微雷淑氣暢昆&KR0393;芬乎&KR0002;韶光麗景發靑䓗下¶
　蟠厚地上洽玄穹扶桑而西虞泉而東百福交通萬彚大¶
　同白日三舍以逡巡瞪不征以融融南山萬歲以爭呼頷¶
　&KR0002;動而崇崇至矣哉之德也深乎大乎滂乎沛乎爾其汪¶
　濊乎可謂上合天經下叶神靈旁綂神明中𫉬人情故能¶
　不守有與之守不爭有與之爭此一舉也足見天地之心¶
　足辨人神之意諒無黨以無偏唯夫道德之比者也¶
　　　將歸賦¶
<pb:KR4c0056_SBCK_001-4b>¶
　憶求名於薄藝曾十稔以别離&KR0379;還鄕之半齡又三年于¶
　路岐紅顔匪長白日如馳苒苒皆盡悠悠爲誰親有父母¶
　情有閨闈居唯苦飢行加相思加相思&KR0006;寧&KR0002;飢辭家千¶
　里心與偕歸南省之蘭東山之薇一芳一菲何是何非歸¶
　去來&KR0006;秋露霑衣¶
　　　王者宜日中賦(以題爲韻)¶
　杲杲者日中則重光燭生生於有晦暖物物以無疆人在¶
　下君體陽故法之象之宜諸帝王亭然止六合居中赫矣¶
　洞九霄臨下取其正諒無邪僻之徒倣其明詎有幽隂之¶
　者瞻端嚴則體率慕光昭以心冩想照彌乎八紘庶化覃¶
<pb:KR4c0056_SBCK_001-5a>¶
　於九野觀夫高春始上虞泉未移面方輿而再朗㸃圓昊¶
　以重規有隼之墉匿寸隂而影盡無禽之井透百尺以光¶
　披含靈亹亹處植離離穴有向陽之戸柯無不煦之枝伊¶
　體元在已有國於斯形厥功以居大固其義之攸宜况日¶
　則𩔖王王實况日道符罔二理契惟一當其食&KR0628;用貶膳¶
　以去縣仰以高明&KR0033;弃儔而背匹是以如之致唐堯之盛¶
　假之在周易之豐暮非乏照朝亦有融或背籬東之蟄或¶
　遺山右之䝉掩彼不言黜履邪而有蔽放玆取則貴無偏¶
　以處中正不正通難通可以勵垂衣之聖政可以激御遠¶
　之神聦者也我皇祗&KR0002;高穹保玆洪祚順三辰之耿耀稽¶
<pb:KR4c0056_SBCK_001-5b>¶
　八卦之明諭覿兢莊霑煦嫗美盛德之形容遂屛營而作¶
　賦¶
　　　瑾瑜匿瑕賦(物無終美捨短從長)¶
　玉之美者其曰瑾瑜雖特逹之自有豈玼瑕之則無菲食¶
　其端葑采其下苟當無而可用諒在人而罔捨况服飾所¶
　珎禮容攸假五德人尚居然揔之百寳物雄又其尤者只¶
　如夷吾委質曲逆從王一則措其所短一則舉其所長伊¶
　十仞之可貴詎一眚而爲傷是故異比荆山奇同鄭市縱¶
　靑蠅之下㸃有白虹以旁起&KR0355;中良工佩宜君子爾若惡¶
　其細而棄其大我則揚其表而掩其裏矧乃珪或致磨璧¶
<pb:KR4c0056_SBCK_001-6a>¶
　當可指終詶九年之積不損連城之美朂矣乎韞獨明之¶
　見宰萬物之工覩其材而辨其器履其始而知其終建莫¶
　大之勲與悠悠旣異收稀代之寳將&KR1456;&KR1456;寧同砮璞自克¶
　散材徒鬱苟無分寸之痕翳罔有㝷尺之盤屈瑩乏光華¶
　紱乖音律攻之有曠乎目力斵之不益於人物空知有玷¶
　與無疣豈不道䟽而理拂至剛也必時時而外缺至淸也¶
　乍渾渾而罔容考瑾瑜之含匿亦厥義之云從不然者玄¶
　黃巳疲奚復騁乎千里輪囷則疴焉得用於九重瑜之體¶
　全者則稀瑾之無瑕者亦罕惟追師之鑒選納尺長而寸¶
　短¶
<pb:KR4c0056_SBCK_001-6b>¶
　　　徴君洪涯子圖賦(雲際長枕以表貞節)¶
　矯矯徴君居幽行聞朗詠堯年之日棲遲姑射之雲英英¶
　時傑好奇藝絕窺窮圖繪之能寫得隱淪之哲豈不以懷¶
　材習技我藴跨俗之工履道全眞彼有過人之節者也觀¶
　夫杖藜載酒面石依松盡是山中之意全移物外之蹤入¶
　室終窺知裂繒而畫岀升堂始睇疑在野而相逢如言實黙¶
　令如行實止蘿纎纎以垂㡌草靑靑而藉履洋乎令聞昭¶
　晰得其所由儼夫儀形髣髴知其所似原夫賢逹作範丹¶
　靑立程將模前而示後必體物而歸誠服惟身表容實心¶
　旌對冰雪之顔覩蘭蕙之纓暗識伯夷之㓗遙憐虞仲之¶
<pb:KR4c0056_SBCK_001-7a>¶
　貞知身巳識看畫如生矜且復莊&KR0002;此辰之有識貪之與¶
　欲同在日之無情形似植以亭亭衣如風而曳曳臨諸瑤¶
　席之上想彼雲林之際萬物方秀千峯初霽神飄飄而自¶
　遠身悠悠而不繫我之心矣惟賢允&KR0391;披圖畫於是日得¶
　夫君乎此堂乃知君之於德也大畫之於工也長畫非君¶
　無以展其妙君非畫莫得揚其光物有相假不其昭彰揆¶
　人事之美惡論功庸之夥少伊畫也可以稱智者之兼惟¶
　君也可以作眞人之表者也¶
　　　明水賦(玄化無宰至精感通)¶
　智之不測有明水焉方諸在手圓月居天象質遐分則迢¶
<pb:KR4c0056_SBCK_001-7b>¶
　遙而逈遠英華濳合遂滴𤁋以流漣可謂妙自斯妙玄之¶
　又玄此道也自何而干彼靈也從何而借越杳杳之蒼旻¶
　阻㝠㝠之永夜望蟾魄而光彩殊流端蛤形而淸冷忽下¶
　等陽燧之通感實柔祗之秘化豈不以我惟陽德伊乃隂¶
　徒精靈合契氣𩔖相符共禀坤而配坎諒交津以有濡玆¶
　理焉自取之乎必有斯水也遂生之於本無精潔可嘉淸¶
　明斯在湛玉壺以無垢入犧罇而有待處罍實爵今則由¶
　於鬯人置下升堂巳不關乎眞宰稽乎所自原夫所致臨¶
　庭目擊雖從隂鑒而來向月心祗又似上夭而至來莫我¶
　挈至莫我精弃本不仁故存名而曰水從宜酌號遂表性¶
<pb:KR4c0056_SBCK_001-8a>¶
　而稱明信可薦宗祏郊上淸故得歸先歲享告帝功成冠¶
　三酒而首進掩五齊以先行招百神之景福致萬姓之元¶
　禎無益於人鄙玉漿於夜漏自求其逸哂珠露於金莖遊¶
　原習坎固有冥感處陸浮空不無玄通龍吟雲而致雨虎¶
　嘯谷而來風動無千里之效潤纔百里之功詎&KR0002;以握中¶
　之𤨏細向天上之曈朧精液下融神人以崇而福禄攸同¶
　者也¶
　　春盤賦(裁紅暈碧巧助春晴)¶
　多事佳人假盤盂而作地䟽綺繡以爲春叢林具秀百卉¶
　爭新一本一根叶陶甄之妙致片花片葉得造化之窮神¶
<pb:KR4c0056_SBCK_001-8b>¶
　日惟上春時物將革栁依門而半綠草連河而欲碧室有¶
　慈孝堂居斑白命聞可續年知暗惜研秘思於金閨同獻¶
　壽乎瑤席昭然斯義哿矣而明春是敷榮之節盤同饋薦¶
　之名始曰春&KR0006;受春有未衰之意終爲盤也進盤則奉養¶
　之誠儻觀表以見中庶無言而見情懿夫繁而不撓𩔖天¶
　地之無巧雜且莫同何才智之多工庭前梅白蹊畔桃紅¶
　指掌而幽&KR0055;數處分寸則芳菲㡬叢呼噏旁臨作一團之¶
　朝霧衣巾暫拂成萬𣗳之春風原其心匠始規神謀創運¶
　從衆象以遐覽總群形而内藴彼有材實我則以短長小¶
　大而謀彼有文華我則以玄黃赤白而暈故得事随意製¶
<pb:KR4c0056_SBCK_001-9a>¶
　物逐情裁凝神而珍奇競集下手而芬馨亂開不然者欲¶
　翫扶踈須買靑山以樹要窺菡萏待䟽綠沼而栽將以緩¶
　愁子之思將以逞吾人之才此一作也察其所由稽其所¶
　據匪徒爲以徒設誠有禆而有助者也¶
　　　藏冰賦(西陸朝覲方岀之也)¶
　晚日離斗&KR0006;昏星見奎鴻　向北&KR0006;龍角徂西天子慮曾¶
　冰以爲災闢凌隂而大納山人於其時而貢職庶夀域以¶
　同躋黑牡旣馨玄冥巳祝人惟在土侔有賦以歸王物或¶
　稱琛𩔖無脛而奔陸鑿固沍於窮壑閉重泉乎夏屋烱乎¶
　于將之岀地燦乎連城之韞匵尔乃東風月仲之節西陸¶
<pb:KR4c0056_SBCK_001-9b>¶
　晨覿之朝薦明靈於&KR0230;廟頒有位乎中朝光可鑒形鄙照¶
　車之寳楚淸䏻禦暑輕翣莆之珎堯向玉堂以孤瑩鎭瓊¶
　筵而自昭助微凉於長簟廻煩燠於炎颷&KR0017;神以之而饗¶
　集君臣以之而利饒豈止疾雷不震凄風不飄致兩儀之¶
　交泰作六氣之和調而巳哉冰之藏也㫖意可稽冰之賦¶
　焉英華可覿休宗社之成禮暢乾坤而樹績順時元吉爲¶
　我政之&KR0106;孚悖道致尤寧魯臣之屢折六合蒼蒼萬物攘¶
　攘詎無時啓亦有時藏繹其功而此譬於厥德而何方勁¶
　挺金相貞淸玉質展其用無愧於明時韞其光不欺於暗¶
　室平凛冽以冬入滌赫曦而夏岀穿楊發彼觀國于玆㡬¶
<pb:KR4c0056_SBCK_001-10a>¶
# SB1_0707-038.png
# page missing
<pb:KR4c0056_SBCK_001-11a>¶
　又一倍以増悲嗚呼麟非騰噬之儔詎豺狼之共穴鳯實¶
　仁靈之𩔖豈鷹鸇之同列惟玉石之不分亦薰蕕之自别¶
　是以謇謇心競昻昻面折彼炎炎之原燎信撲之而不㓕¶
　寧歸死以申懷不貪生而結舌痛矣哉古人有言輔仁者¶
　天福善者神胡爲是日力不如人使典章之不信俾忠義¶
　之空勤律中大吕日臨䝉谷風颼颼於衰草煙茫茫乎平¶
　陸思悽悽而塡臆涙淫淫以盈目義則非其知友親故遠¶
　乎骨肉節臨危而不撓行於艱而彌篤惟其有之是以傷¶
　之而慟哭¶
　　　律和聲賦(見象聲律以和萬方)¶
<pb:KR4c0056_SBCK_001-11b>¶
　詠聲周&KR0006;律聲遍人心厚&KR0006;國風變伊在堯之旣引載得¶
　䕫而斯見哀思慮始安和追徃宗伯官也擇人乎有才正¶
　始化焉選音於無象綴咸池之雅韻去桑間之末賞圖風¶
　普以雨周筭天長而地廣律則以宮激徴詠則從濁揚淸¶
　且懲流而反正常誡險以歸平&KR0002;近&KR0002;遠非幽非明𩔖無¶
　臭等無聲信矣惟時與四時而德洽純如合莫彌六合以¶
　文成善詠者聲應聲者律會高低以齊奏諧疾徐而竝出¶
　跡不得㝷功如何述爲災爲眚曾莫奉於淫后調陽序隂¶
　屢見資乎聖日故得之者體圓御方失之者亡禋絶祀比¶
　屋可戮桀紂罔測其所由率土可封堯舜固知其所以不¶
<pb:KR4c0056_SBCK_001-12a>¶
　然者移風之言&KR0154;謂易俗之訓則䢷我所以淸六管順賡¶
　歌載唱載吹匪塤箎之獨叶一張一弛豈琴瑟之空和八¶
　紘有截四海無波物阜人蕃雖歸之乎至德鳥來獸舞蓋¶
　於斯而靡他其理微其用遠論有助也侔大君之得一考¶
　無情焉同八風之吹萬可謂我詠斯暢我律斯藏發揚六¶
　氣孕育群方處植者以之而茂實含識者於焉而夀昌彼¶
　離連與栗陸復何道而稱皇¶
　歐陽行周文集卷之一¶
