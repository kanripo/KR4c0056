# -*- mode: mandoku-view -*-
#+TITLE: 歐陽行周文集
#+DATE: 2015-09-23 10:18:25
#+PROPERTY: JUAN 10


丈夫禀太和曰人子不包羞不
痛心行道之人也虚¶中胸中有心者以予此辰之意如
何哉悢悢悽悽渾渾迷¶迷飲觴以若荼視春光其如秋
周秦九軌之道呉楚千里¶之水騁逸騎揚輕舟激爾清
風歡拜非逺人則姻眤家惟¶閭里到日榮賀盡室當在
<pb:KR4c0056_WYG_010-2a>
念沽名之不異想出門之是同¶父也母也兄也弟也雖
喜人之善則有而傷予之不肖豈¶無重增予鬱結之端
矣明鏡前平衡下姿媚無取銖兩不¶登才歟命歟不自
知也烹乳為醍醐鍜金為干將予期烹¶鍜以變化虚中
其行乎勿謂業就不增脩勿謂名成有所¶忽反此方逺
大虛中志之<md:KR4c0056_SBCK_010-1b>¶　　　送鹽山林少府之任序¶
新授鹽山尉孝廉即濟南林君脂轄東轅莅官也鹽山
<pb:KR4c0056_WYG_010-2b>
滄¶州之屬邑滄州戎狄接際之地國家虞守之㑹東南
居恃¶力之卒西北有矜功之衆從事之劇惟天下先若
非機足¶應權達能通變則不之與也公以二善而時與
之夫騏驥¶未馳知有致逺之力干將未割知有剸堅之
功堂堂林君¶假道試吏嶧桐嶰竹必中音律勉以能事
為邦之光禄者¶所以食人為國俸者所以衣人贊時予
尚知之而君豈不¶知之苟知之何往而不利¶
　　　送周孝廉擢第歸覲序<md:KR4c0056_SBCK_010-2a>¶
<pb:KR4c0056_WYG_010-3a>
始末與周相接二年間於貢府稠人中見之年甚華神
甚¶清英如穎如若金在沙若松在林常竒之曰誰家千
里駒¶可羨也豈權衡藻鏡而遺於是邪今春獻藝果登
孝廉上¶第予以片言隻字進亦同年成名旣昔情所佳
又今跡斯¶叶或因有覿獨與之語宫商起於朱絃薑桂
在乎太牢冷¶然可聽芬乎可嘗已比郄詵之玉思懷陸
績之橘夏五月¶自京而東賃廡陋居迴軒見别予則不
敏輙奉以言㑹稽¶之竹旣鏃矣宜羽之荆山之璞旣琢
<pb:KR4c0056_WYG_010-3b>
矣宜礱之雖休勿休¶古有光大晨昏之暇勿忘則疊札
之望可酬連城之價可¶取勉哉有如君材蓋不易得<md:KR4c0056_SBCK_010-2b>¶　　　送裴八侃茂才却東遊序¶
㓜秀裴侃昨自江湖西入闗遊京師今自京師東出闗
遊¶江湖十二斯冠才氣早異身猶三尺交友四海著文
數篇¶其措意規格儲乎逺大旬時闕下鬱發聲聞公卿
名德待¶以優禮告離之日祖軷相屬由晨及暝方容升
車蓋相追¶百有餘兩長沙歐陽某企以芳馥亦驅弊轏
<pb:KR4c0056_WYG_010-4a>
將欲分手詔¶之自愛曰楩柟出地知為梁為棟鸞鳯在
鷇知磨霄薄雲¶子之他日豈在乎此不獨斯謂羣公斯
謂子姑行無忽所¶謂非徒謂也¶
　　　送無知上人往五䑓山序<md:KR4c0056_SBCK_010-3a>¶無生不存㫖不易源緜兮在煩滴兮處渾釋氏子味其
實¶歸其根其教雖傳非言可言唯相似者復到其門無
知上¶人其到門者歟上人從儒至道從道至釋如歴星
月以得¶白日若棄扇翣而灑長風真空洞照熱惱頓盡
<pb:KR4c0056_WYG_010-4b>
水其性雲¶其身周四海以終静出六合而非寄維揚秋
秒方至自閩¶日未成旬作䑓山之適目闗河於不計擬
衣食乎隨施怡¶如也澹如也北行逢流得抵虚舟無程
峨峨五峯㡬日而¶上登異清凉侣善知識所至也之至
𤣥又𤣥乎予弱冠之¶年同世諦之學神不逺逮溺在名
利禮足而别悽然自傷¶歧路旣殊聊各以行勉哉無知
公勉哉歐陽生<md:KR4c0056_SBCK_010-3b>¶　　　送楊據見漳州李使君序
<pb:KR4c0056_WYG_010-5a>
儒有馭百行駕六藝曳長裾於王侯之門以待禮楊夫
子¶是日之告謁漳浦李太守之行行儒之事也子幾於
儒久¶矣李太守天枝之英金鏡之明盛物之量稱物之
衡夫子¶姿容不孤其鑒多少有登其槩何往而不利髙
梧始華瑤¶草欲碧去矣夫子時景宜往¶
　　　送陳八秀才赴舉序¶
諸侯歲貢俊才於天子故陳侯今年有觀光之舉白露
肅¶物青天始髙雲迴鴻盤言遵永途吾觀夫雄心鋭志
<pb:KR4c0056_WYG_010-5b>
將領¶能事則夷山堙谷不盡其力何東堂一枝南荆一
片足塵<md:KR4c0056_SBCK_010-4a>¶其慮邪勉哉陳有其才奏其試知有成矣¶
　　　魯山令李胃三月三日宴僚吏序¶
三月三日以酒食出野曰禊飲古俗也有唐今上御宇
之¶九年年定三節一以二月一日曰中和終取九月九
日曰¶重陽次取此日之褉飲賜羣后大宴登髙臨流與時
所宜¶洎四方有土之君亦得自宴僚屬貞元十二年暮
春月哉¶生明一日則其日也臨汝魯山令趙郡李胃恭
<pb:KR4c0056_WYG_010-6a>
國令宴於¶縣南滍濱先宴曰夫宴者古所以示慈惠而
期合歡者也¶國家錫以斯宴者情亦古情焉况食在充
腸不在充目酒¶在行禮不在溺神歌發其所自和舞發
其所自樂窮八珍<md:KR4c0056_SBCK_010-4b>¶竭萬鍾强發揚課絲竹則有勞有逸
豈合歡之意歟以是¶首設一席肉一肩酒一壷命自天
子命為佐貳者次一席¶酒肉一如之命自已命以為吏
者次一席酒肉亦如之¶又命鄉閭許以耆年有德者肉
旣飽酒旣酣因化育之宿洽有¶歌謠者進有舞蹈者作
<pb:KR4c0056_WYG_010-6b>
皆誠激乎中章乎形容婆娑慷慨¶與習而為者不類然
後漁者請以其舟農者請以其醖圃¶者請以其蓄弋者
請以其鮮啐濁嘗漉浮泛漪瀾風恬日¶和川晴野媚以
熈以怡萬心一之至義之門大順之家父¶兄子弟一族
一堂之中不是過也非仁德淳化其孰能至¶於是邪旅
遊之子實窺盛事茲宴也雖溥於天下百里不<md:KR4c0056_SBCK_010-5a>¶同風雨
恐他邑之景物此辰不得似公之邑也一方不同¶教化
恐他邑之歡樂此辰不得似公之邑也故序之
<pb:KR4c0056_WYG_010-7a>
　　　泉州泛東湖餞裴叅和南遊序¶
泛舟餞行别禮之重也昔李郭有之降自近代名望之
士¶亦往往而用其皆殷勤夐出於人意文雅足賦乎時
物俾¶撡執之容可觀風景之媚不孤理未符此事罔得
舉清源¶郡春正月客有河東裴叅和將南遊郡司户置
同正前大¶理評事扶風竇公因携爼豆展故實蓋厚裴
而昭已德也¶奇哉英秀哉其裴歟明嶷乎風姿瓌麗乎
詞華朗如嵩如¶輝如煥如予翰苑十年之遊飽覩四方
<pb:KR4c0056_WYG_010-7b>
之彥九霄十步一<md:KR4c0056_SBCK_010-5b>¶日千里者予得識之如其人如其人
是餞也主賢賓賢譬¶古無怍指方舟以直上繞長河而
屢迴絃管鐃拍出沒花¶栁勝趣則深離觴且酣斜日應
程賓辭及固噫停橈一挹¶裴其升車美哉裴何往而不
利况此選列郡莫非哲人有¶知之鑒其豈相失遊意儻
盡姑為時起予從此更詣承明¶竇公不日應召宣室秋
風似𦂳當共天衢佇羊角而來一¶舉磨蒼蒼矣詩人同
志之
<pb:KR4c0056_WYG_010-8a>
　　　送洪孺卿赴舉序¶
三折股為良毉予五升詞場四遭掎摭是以竊知乎文
則¶洪氏子舉秀才前期勝負予得而度子天與黼黻之
性加<md:KR4c0056_SBCK_010-6a>¶好勤苦之節紡績墳典組織篇什觀經緯機杼則
重緜繡¶段日日當成今年秋貢士果居首薦歌鹿鳴以
為餞想鵬¶摶而飭駕金欲求鍜玉將就磨光鋩穎耀朝
夕以冀迴鴈¶賓海秋風落山雖難别離向慶無恨中鵠
餘矢猶思再發¶升冬𤣥月期會於闕下
<pb:KR4c0056_WYG_010-8b>
　
　
　
　
　
　
　
　歐陽行周文集巻十

<pb:KR4c0056_WYG_011-1a>
　附錄
　　哀辭(韓退之/)
歐陽詹世居閩越自詹已上皆為閩越官至州佐縣令
者累累有焉閩越地肥衍有山泉禽魚之樂雖有長材
秀民通文書吏事與上國齒者未嘗肯出仕今上初故
宰相常衮為福建諸州觀察使治其地衮以文辭進有
名於時又作大官臨莅其民鄉縣小民有能誦書作文
辭者衮親與之為客主之禮觀游宴饗必召與之時未
<pb:KR4c0056_WYG_011-1b>
幾皆化翕然詹於時獨秀出衮加敬愛諸生皆推服閩
越之人舉進士繇詹始建中貞元間余就食江南未接
人事往往聞詹名閭巷間詹之稱於江南也久貞元三
年余始至京師舉進士聞詹名尤甚八年春遂與詹文
辭同考試登第始相識自後詹歸閩中余或在京師他
處不見詹久者惟詹歸閩中時為然其他時與詹離率
不歴嵗移時則必合合必兩忘其所趨久然後去故余
與詹相知為深詹事父母盡孝道仁於妻子於朋友義
<pb:KR4c0056_WYG_011-2a>
以誠氣醇以方容貎嶷嶷然其燕私善謔以和其文章
切深喜往復善自道讀其書知其於慈孝最隆也十<md:KR4c0056_SBCK_010-6b>¶五
年冬余以徐州從事朝正於京師詹為國子監四門助
教將率其徒伏闕下舉余為博士㑹監有獄不果上觀
其心有益於余將忘其身之賤而為之也嗚呼詹今其
死矣詹閩越人也父母老矣捨朝夕之養以來京師其
心將以有得於是而歸為父母榮也雖其父母之心亦
皆然詹在側雖無離憂其志不樂也詹在京師雖有離
<pb:KR4c0056_WYG_011-2b>
憂其志樂也若詹者所謂以志養志者歟詹雖未得位
其名聲流於人人其德行信於朋友雖詹與其父母皆
可無憾也詹之事業文章李翺既為之傳故作哀辭以
舒余哀以傳於後以遺其父母而解其悲哀以卒詹志
云求仕與友兮逺違其鄉父母之命兮子奉以行友則
既獲兮祿實不豐以志為養兮何有牛羊事實既修兮
名譽又光父母忻忻兮常若在㫄命雖云短兮其存者
長終要必死兮願不永傷友朋親視兮藥物甚良飲食
<pb:KR4c0056_WYG_011-3a>
孔時兮所欲無妨壽命不齊兮人道之常在側與逺兮
非有不同山川阻深兮魂魄流行祀祭則及兮勿謂不
通哭泣無益兮抑哀自彊推生知死兮以慰孝誠嗚呼
哀哉兮是亦難忘
　　題哀辭後
愈性不喜書自為此文惟自書兩通其一通遺清河崔
羣羣與余皆歐陽生友也哀生之不得位而死哭之過
時而悲其一通今書以遺彭城劉君伉君喜古文以吾
<pb:KR4c0056_WYG_011-3b>
所為合於古詣吾廬而來請者八九至而其色不怨志
益堅凡愈之為此文蓋哀歐陽生之不顯榮於前又懼
其泯滅於後也今劉君之請未必知歐陽生其志在古
文耳雖然愈之為古文豈獨取其句讀不類於今者耶
思古人而不得見學古道則欲兼通其辭通其辭者本
志乎古道者也古之道不苟譽毁於人劉君好其辭則
其知歐陽生也無惑焉
　　安奉歐陽四門祠文(陳宓/)
<pb:KR4c0056_WYG_011-4a>
先生之道由孝弟以至仁妻子信朋友先生之譽由閩
越以播江南籍甚於京師發身僻逺之鄉尚友命世之
傑故能行為世法文為世師後世謂閩人之舉進士必
以先生為稱首前豈無人獨推先生者盖所重在此而
不在彼也宓朅來此邑先生之族實居焉遐想清風慨
然慕歎像而祀之俾學者知所先後以自强焉
　　文獻通考(馬端臨/)
歐陽集十巻　晁氏公武曰唐歐陽詹行周也泉州人
<pb:KR4c0056_WYG_011-4b>
終國子四門助教閩人不肯北官及常衮為觀察使興
學勸士舉進士自詹始與韓愈李觀李綘貞元八年聯
第皆天下選時稱龍虎榜云此集李貽孫纂韓退之作
詹哀辭稱詹甚美大意謂詹覓舉京師將以為父母榮
也又云其德行信於朋友而唐小説載詹惑太原一妓
為賦髙城已不見况復城中人之詩卒為之死今集中
亦載焉若然則詹之志豈在父母哉有德行者迺爾耶
陳氏振孫永嘉人曰詹亦韓愈同年進士考其集中各
<pb:KR4c0056_WYG_011-5a>
有明水賦詹亦蚤死愈為之哀辭尤拳拳焉李翺作傳
而李集不載其序福唐廉使李貽孫所為也詹之為人
有哀辭可信已黄璞何人斯乃有太原凾髻之謗好事
者喜傳之不信愈而信璞異哉髙城不可見之句樂府
此類多矣不得以為實也
　　跋歐陽四門集(真徳秀/)
歐陽四門集鋟版郡齋有年矣嘉定己夘郡士林彬之
為余言四門之文之行昌黎韓文公蓋亟稱之至黄璞
<pb:KR4c0056_WYG_011-5b>
為閩中名士傳乃記太原妓一節觀者疑焉近嵗黄君
介喻君良能皆嘗為文以辯謂宜登載編末以澡千載
之誣余曰四門之行獲稱於昌黎而見毁於黄璞後之
君子將惟昌黎是信乎抑惟璞之惑乎二君雖無言可
也不載之編末亦可也雖然有一焉自世之學者離道
而為文於是以文自命者知黼黻其言而不知金玉其
行工騷者有登牆之醜能賦者有滌器之汚而世之寡
識者反矜詫而慕望焉曰夫所謂學者文而已矣華藻
<pb:KR4c0056_WYG_011-6a>
患不縟何以修勑為筆力患不雄何以細謹為嗚呼倘
誠若是則所謂文者特飾姦之具爾豈曰貫道之器哉
彼宋玉寓言以諷未必真有是若相如之事則君子蓋
羞道之服儒衣冠誦先王言不惟顔冉是學而曰吾以
學相如也抑何其陋耶四門之謗不白於四門乎何傷
余懼夫士之苟焉自恣者將曰四門唐名儒也而有此
吾為之奚尤則璞之一言不獨以厚誣四門且將以禍
學者無窮也乃刋二君之文如彬之請又附其説如此
<pb:KR4c0056_WYG_011-6b>
庶幾有補於萬一云
　　歐陽書室重建記(莊楷/)
齊雲山之半有歐陽書室舊址在焉故老相傳謂唐國
子四門助教歐陽公詹字行周者平生篤於親愛無書
不讀故其詩文俱邃孝友兼隆其為人賢可知矣獨位
不勝才年不配德當在諸生時袖文見常衮為主客禮
而相國器之舉貞元八年進士第二人為閩人先而閩
人榮之與韓愈李觀李絳崔羣王涯馮宿庾承宣聯第
<pb:KR4c0056_WYG_011-7a>
龍虎榜皆天下選而天下重之仕四門助教柳宗元謂
其同志於文迨没崔羣哭之韓愈誄之李翺從而傳之
闔閩八郡祠而祀之李貽孫序其文而刋行之國朝翰林
學士東里楊士奇跋陳衆仲國子祭酒瓊山邱濬序張
九齡皆翕然而推讓之非其文行大過於人疇克爾耶
公之文行不惟見重於相君而且見重於韓柳不惟見
重於當時而且見重於天下後世是宜今昔皆宗之而
弗替也歟由唐迄今六百餘稔書室鞠為茂草也久邇
<pb:KR4c0056_WYG_011-7b>
者邑士王君用宗賀君士髙慕公之文行欲即其地而
重興之致仕轉運判官張君庸力贊其成仍相與白於
郡守臨川陳侯勉侯韙之始事於成化壬寅十二月成
於癸卯之十月規制可觀質而不華堅而耐久左闢門
巷一道由石罅中縈紆而出抵於山麓不可以尋丈計
非故為是以適人之耳目也蓋馴地勢之左折右旋耳
旁餘地作書房寢室庖舍悉有條理外之低者為花塢
窪者為蔬畦突而平者蒔藥鑿渠導水以通灌溉又其
<pb:KR4c0056_WYG_011-8a>
外植茶種果千百其株躭僻願學者亦將有頼予知孝
友肖於公而祗服父事克恭厥兄者有焉詩文肖於公
而金宣玉奏澤於道德仁義者有焉豈但科第有所取
法哉二君嗜義如此可謂有功於先烈有光於名教者
矣室既成未有記適予歸自嶺南遂記之如此觀者毋
以為誕
