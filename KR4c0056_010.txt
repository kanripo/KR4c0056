# -*- mode: mandoku-view; -*-
#+TITLE: 歐陽行周文集
#+DATE: 2015-09-11 08:19:22.607532
#+PROPERTY: ID KR4c0056
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 10
#+PROPERTY: FILE SB04n0374-010歐陽行周文集-卷第十.
<pb:KR4c0056_SBCK_010-1a>¶
　方爲丈夫禀太和曰人子不包羞不痛心行道之人也虚¶
　中&KR0336;中有心者以予此辰之意如何哉悢悢悽悽渾渾迷¶
　迷飮觴以若荼視春光其如秋周秦九軌之道吳楚千里¶
　之水聘逸騎揚輕舟激爾淸風歡拜非遠人則姻眤家惟¶
　里間到日榮賀盡室當在念沽名之不異想出門之是同¶
　父也母也兄也弟也雖喜人之善則有而傷予之不肖豈¶
　無重增予鬱結之端矣明鏡前平衡下姿媚無取銖兩不¶
　登才歟命歟不自知也烹乳爲醍醐鍜金爲干將予期烹¶
　鍜以變化虚中其行乎勿謂業就不增脩勿謂名成有所¶
　忽及此方遠大虚中志之¶
<pb:KR4c0056_SBCK_010-1b>¶
　　　送鹽山林少府之任序¶
　新授鹽山尉孝㢘即濟南林君脂轄東轅莅官也鹽山滄¶
　州之屬邑滄州戎狄接際之地國家虞守之會東南居恃¶
　力之卒西北有矜功之衆從事之劇惟天下先若非機足¶
　應權逹能通變則不之與也公以二善而時與之夫騏&KR0185;¶
　未馳知有致遠之力于將未割知有剸堅之功堂堂林君¶
　假道試吏嶧桐嶰竹必中音律勉以能事爲邦之光祿者¶
　所以食人爲國俸者所以衣人賛時予尚知之而君豈不¶
　知之苟知之何徃而不利¶
　　　送周孝㢘擢第歸覲序¶
<pb:KR4c0056_SBCK_010-2a>¶
　始末與周相接二年間於貢府稠人中見之年甚華神甚¶
　淸英如頴如&KR0002;金在沙若松在林常奇之曰誰家千里駒¶
　可羡也豈權衡藻鏡而遺於是邪今春獻藝果登孝㢘上¶
　第予以片言隻字進亦同年成名旣昔情所佳又今跡斯¶
　叶或因有覿獨與之語宮商起於朱絃薑桂在乎太牢冷¶
　然可聽芬乎可嘗巳比&KR2966;詵之玉思懷陸績之橘夏五月¶
　自京而東賃廡陋居廻軒見别予則不敏輙奉以言㑹稽¶
　之竹旣鏃矣宜羽之荆山之璞旣琢矣宜礱之雖休勿休¶
　古有光大晨昏之暇勿忘則疊札之望可酬連城之價可¶
　取勉哉有如君材蓋不易得¶
<pb:KR4c0056_SBCK_010-2b>¶
　　　送裴八侃茂才却東遊序¶
　㓜秀裴侃昨自江湖西入關遊京師今自京師東岀關遊¶
　江湖十二斯冠才氣卓異身猶三尺交友四海著文數篇¶
　其措意規格儲乎遠大旬時闕下鬱發聲聞公卿名德待¶
　以優禮告離之日祖軷相屬由晨及&KR0661;方容升車蓋相追¶
　百有餘兩長沙歐陽某企以芳馥亦驅弊轏將欲分手詔¶
　之自愛曰楩柟出地知爲梁爲棟鸞鳯在鷇知磨霄薄雲¶
　子之他日豈在乎此不獨斯謂群公斯謂子姑行無忽所¶
　謂非徒謂也¶
　　送無知上人徃五䑓山序¶
<pb:KR4c0056_SBCK_010-3a>¶
　無生永存㫖不易源緜&KR0006;在煩滴&KR0006;處渾釋氏子味其實¶
　歸其根其敎雖傳非言可言唯相似者復到其門無知上¶
　人其到門者歟上人從儒至道從道至釋如歷星月以得¶
　白日若棄扇翣而灑長風眞空洞照熱惱頓盡水其性雲¶
　其身周四海以終静出六合而非寄維揚秋秒方至自閩¶
　日未成旬作臺山之適目關河於不計擬衣食乎随施怡¶
　如也澹如也此行逢流得抵虛舟無程峨峨五峯㡬日而¶
　上登異淸凉侣善知識所至也之至玄又玄乎予弱冠之¶
　年同時諦之學神不遠逮溺在名利禮足而别悽然自傷¶
　岐路旣殊聊各以行勉哉無知公勉哉歐陽生¶
<pb:KR4c0056_SBCK_010-3b>¶
　　　送楊據見漳州李使君序¶
　儒有馭百行駕六藝曵長裾於王侯之門以禮待楊夫子¶
　是日之告謁漳浦李太守之行行儒之事也子幾於儒乆¶
　矣李太守天枝之芙金鏡之明盛物之量秤物之衡夫子¶
　姿容不&KR0012;其鑒多少有登其槩何徃而不利高梧始華瑤¶
　草欲碧去矣夫子時景宜徃¶
　　　送陳八秀才赴舉序¶
　諸侯歲貢俊才於天子故陳侯今年有觀光之舉白露肅¶
　物靑天始高雲廻鴻盤言遵永途吾觀夫雄心銳志將領¶
　能事則夷山堙谷不盡其力何東堂一枝南荆一片足塵¶
<pb:KR4c0056_SBCK_010-4a>¶
　其慮邪勉哉陳有其才奏其試知有成矣¶
　　　魯山今李胃三月三日宴僚吏序¶
　三月三日以酒食出野曰褉飮古俗也有唐今上御宇之¶
　九年年定三節一以二月一日之中和終取九月九日之¶
　重陽次取此日之禊飮賜群后大宴登高臨流與時所宜¶
　洎四方有土之君亦得自宴僚屬貞元十二年暮春月哉¶
　㢤生明一日則其日也臨汝魯山令趙郡李胃恭國合宴于¶
　縣南滍濵先宴曰夫宴者古所以示慈惠而期合歡者也¶
　國家錫以斯宴者情亦古情焉况食在充腸不在充目酒¶
　在行禮不在溺神歌發其所自和舞發其所自樂窮八珎¶
<pb:KR4c0056_SBCK_010-4b>¶
　竭萬鍾強發揚課絲竹則有勞有遠豈合歡之意歟以是¶
　首設一席肉一肩酒一壺命自天子命爲佐貳者次一席¶
　酒肉一如之命自已命以爲吏者次一席酒肉亦如之¶
　命鄕閭許以耆年有德者肉旣飽酒旣酣因化育之洽有¶
　歌謠者進有舞蹈者作皆誠激乎中章乎形容婆娑慷&KR0099;¶
　與習而爲者不&KR0011;然後漁者請以其舟農者請以其醖圃¶
　者請以其蓄弋者請以其鮮啐濁甞漉浮泛漪瀾風恬日¶
　和川晴野媚以熈以怡萬心一之至義之門大順之家父¶
　兄子弟一族一堂之中不是過也非仁德淳化其孰能至¶
　於是邪旅遊之子實窺盛事玆宴也雖溥於天下百里不¶
<pb:KR4c0056_SBCK_010-5a>¶
　同風雨恐他邑之景物此辰不得似公之邑也一方不同¶
　敎化恐他邑之歡樂此辰下得似公之邑也故序之¶
　　　泉州泛東湖餞裴叅和南遊序¶
　泛舟餞行别禮之重也昔李郭有之䧏自近代名望之士¶
　亦徃往而用其皆殷勤夐出於人意文雅足賦乎時物俾¶
　撡執之容可觀風景之媚不&KR0012;理未符此事罔得舉淸源¶
　郡春正月客有河東裴叅和將南遊郡司户置同正前大¶
　理評事扶風竇公因携爼豆展故實蓋厚裴而昭已德也¶
　奇哉英秀哉其裴歟明嶷乎風姿瓌麗乎詞華朗如嵩如¶
　輝如煥如予翰苑十年之遊飽覩四方之彥九霄寸歩一¶
<pb:KR4c0056_SBCK_010-5b>¶
　日千里者予得識之如其人如其人是餞也主賢賔賢譬¶
　古無怍指方舟以&KR0033;上繞長河而屢廻絃管鐃拍出&KR0255;花¶
　栁勝趣則&KR0055;離觴且酣斜日應程賔辭及固噫停撓一挹¶
　裴其昇車美哉裴何徃而不利况此選列郡莫非哲人有¶
　知之鑒其豈相失遊意儻盡姑爲時起予從此更詣承明¶
　竇公不日應召宣室秋風似緊當共天衢佇羊角而來一¶
　舉磨蒼蒼矣詩人同志之¶
　　　送洪孺卿赴舉序¶
　三折股爲良毉予五升詞&KR0163;四遭掎摭是以竊知乎文則¶
　洪氏子舉秀才前期勝&KR0018;予得而度子天與黼黻之性加¶
<pb:KR4c0056_SBCK_010-6a>¶
　好勤苦之節紡績墳典組織篇什觀經緯機杼則重緜繡¶
　叚日日當成今年秋貢士果居首薦歌鹿鳴以爲餞想鵬¶
　摶而飭駕金欲求鍜玉將就磨光鋩頴耀朝夕以冀廻鴈¶
　賔海秋風落山雖難别離向慶無恨中鵠餘矢猶思再發¶
　升冬女月期會干闕下¶
　歐陽行周文集卷第十¶
<pb:KR4c0056_SBCK_010-6b>¶
